#-*- mode: mandoku-view; -*-
#+DATE: 2015-08-30 19:33:09.269110
#+TITLE: 三法度論
#+PROPERTY: CBETA_ID T25n1506
#+PROPERTY: ID KR6a0158
#+PROPERTY: SOURCE Taisho Tripitaka Vol. 25, No. 1506
#+PROPERTY: VOL 25
#+PROPERTY: BASEEDITION T
#+PROPERTY: WITNESS T@MING
#+PROPERTY: LASTPB <pb:KR6a0158_T_003-0025b> 
#+PROPERTY: JUAN 3
¶
《三法度論》卷下¶
¶
東晉罽賓三藏瞿曇僧伽提婆譯¶

依品第三¶

問已說德及惡。云何為依。答依者陰界入。陰¶
界入者此三是依。可依說依。可依者是¶
立義。眾生於陰界入作依行德及惡。是故當¶
知此是德惡所依。問云何為陰。答陰者色行¶
知。色行知者。此三當知是陰。陰積聚束同一¶
義。於中青黃赤白麁細長短方圓比。當知總¶
是色陰。於中色者四大及四大所造。可見不¶
可見。是說色陰。四大及造色者。是二種可¶
見及不可見。可見者謂眼所見。不可見者是¶
聲香味細滑。眼耳鼻舌身及四大。問說色者¶
四大及四大造。此中四大尚不知。況復四大¶
造。云何為四大。答大者地水火風。此地水火¶
風假名是大。是色一一及合。於中堅相地。濕¶
相水。熱相火。動相風。彼造色者。烟雲霧影¶
闇明日五色五情如是比。¶

問已說色陰。云何為行。答行者依身口心。此¶
依於身故說依身。依於口故說依口。依於心¶
故說依心。依身口心作行。作有為行故說行。¶
也佛契經說。色者有為行。彼復更作如子¶
復造子。如色當知五陰亦如是。彼無量種無¶
量合作已。謂之五陰。如穀聚。行者福非福¶
不動。是三說行。問云何為知。答知者痛想¶
識。此三是知亦說道法。以道不相離故。如世¶
尊說。若痛者即是知。問云何為痛。答痛者樂
<pb:KR6a0158_T_003-0025c>¶
苦不苦不樂痛。痛性說痛。痛無所由痛痛。即¶
能痛。苦痛有由者。應有異命。若即能痛者。¶
應即是命但痛非命故。痛性是痛。是分別字¶
者。說此痛三種。樂痛苦痛不苦不樂痛。是各¶
各相緣。緣樂痛有苦痛。緣苦痛有樂痛。緣俱¶
有不苦不樂痛。如世尊說。樂痛與苦痛對。苦¶
痛與樂痛對。樂苦痛與不苦不樂痛對。對者¶
是怨敵義。問云何樂痛。答樂者欲不惡無著¶
生。樂痛者有三種。欲生不惡生無著生。於中¶
欲生者行五欲時悅樂。不惡生者。不惡名說不¶
憎惡。是行善無欲戒。於戒不悔意由此悅¶
樂。無著生。伏根離五欲。無亂意行禪無¶
量等時悅樂。是說無著生。無著名不著。於¶
根義亦復說不染。是說樂痛三種。問云何苦¶
痛。答苦者生老死。生老死者此三是苦痛。於¶
中生苦如生癰。老苦如初發癰。死苦如已發¶
癰深入骨節中。復次生故有一切苦。故曰生¶
苦。如世尊說。生故有截手足如是比。老苦者¶
色壯力壞故。死苦者愛相別離故。是謂苦痛。¶
問云何不苦不樂痛。答不苦不樂者三界。若¶
不苦不樂者。當知是三界。不苦不樂者。障礙¶
於苦樂。是三界後當說。若使不苦不樂是三¶
界。制前說苦樂。當知非以樂苦三界。欲界三¶
痛。色界二樂及不苦不樂。無色界一不苦不¶
樂。是故不苦不樂當知三界。問是痛為何依。¶
答樂者多欲所依。苦者多恚所依。不苦不樂¶
者多癡所依。所以者何。有樂痛無欲。能除¶
欲如三禪中苦痛。無恚如世尊頭痛及傷腳¶
不起恚。不苦不樂。覺第四禪及四無色定。彼
<pb:KR6a0158_T_003-0026a>¶
中無癡能除痛。若爾者隨義可得說。問彼從¶
何生。答彼業逼界生彼樂痛苦痛不苦不樂¶
痛。當知從業生逼生界生。非自然非偶爾。問¶
業者無量種。此中說何業。答業生者。福非¶
福不動。此樂痛苦痛不苦不樂痛。從此三業¶
福非福不動中生。如義樂痛從福生。苦痛從¶
罪生。不苦不樂痛從不動生。於中福者能除¶
惡行。是四禪為首。非福者是惡行。不動者¶
第四禪及無色。問如前已說。福者施戒修。修¶
者即是禪無量及無色。今云何別說樂痛從¶
福生。答別說無咎。以眾多聚故此別說禪如所說。禪¶
如所說。與比丘三衣別。與佛護鉢不可以佛¶
護。亦是比丘故。與三衣鉢。而比丘異於佛護¶
者。應與彼衣。如是修者禪無量無色。福者¶
三禪。若不分別三禪。於修應有過。眾多聚¶
故。問云何逼生。答逼生者。己他俱逼生痛三¶
種。為己為他為俱。逼者二種。為樂為苦。於¶
中為己者。如以刀自刺。若後以旃檀藥塗。為¶
他者。如擊破他頭復治以藥。為俱者。如語人¶
使擊破我頭已復以藥塗。如是盡當知是謂¶
逼生苦。問云何界生。答界生者時惡患。問界¶
者已說欲色無色界。云何即是耶。答此非界¶
者。離眾生是三種想。時惡患。此界是假想。於¶
中時者夏冬春。夏冬春者。當知此三是時。夏¶
者𢉘增長。冬者涎唾增長。春者風增長。如¶
醫方說時故有樂痛。是謂三時。問云何惡為¶
惡行愛無明耶。答不破壞法身。此說壞四大¶
身。問云何惡。答惡者風澹涎唾。此風澹涎唾¶
壞四大身。由是故生痛。問云何患。答患者眾
<pb:KR6a0158_T_003-0026b>¶
生因離患名。苦眾生因離生苦。牆壁樹山¶
巖。因者因己他俱是謂痛。問云何想。答¶
想者有想無想無所想觀差別。想者說是受¶
形像差別。此中有想無想無所想觀差別。是¶
同義。於中有想者俱依。無想者不俱依。¶
如眾多瓶。或有人說。是蜜瓶是酥瓶。由此¶
想故想。若無蜜無酥。是空受空想。如是聲¶
想比受差別。若遣聲比如是受。無所想者。此¶
無所有即捨。復次有欲說有所有。是有欲說¶
解脫處觀已無所有。復次有想者。觀善識處。¶
無想者觀非想非非想處。無所想者觀無所¶
有處。問云何識。答識者生成不成入。行名色¶
俱依緣可得。識者異種智故說識。種種智故¶
說識。是三種生成入不成入。依行依名色依¶
二緣。可得是三種。世尊十二緣起中說行緣¶
識。復說名色緣識。復說眼色緣生眼識。於中¶
種種行造生時。入母胎網俱生識。是謂行緣¶
生識。即於母胎中漸厚成諸入。已生識是名¶
色緣識。復次成入。諍不諍入。定不入定。緣根¶
及根義生識。是依二緣之。緣者是依。不可無¶
依而生識。是謂俱依緣可得。問如前已說戒¶
定智。何以復重說識。答依智及所依是二種。¶
此是依彼是所依。復次如說戒二種。如是此¶
中亦說二種無咎。¶

依品第一真度說竟。¶

問已說陰。云何界。答界者欲色無色界。欲¶
界色界無色界。此三是界。持是業故曰界。於¶
中住業故曰。是攝一切眾生。至無餘般¶
涅槃。問云何欲界。答欲界者人天惡趣。人天
<pb:KR6a0158_T_003-0026c>¶
惡趣者此略說欲界。於中住欲故說欲界。持¶
欲故說欲界。問云何為人。答人者男女命根¶
所觀相。依四洲男根所觀相。女根所觀相。命¶
根所觀相。當知此一切是人。是一切亦依四¶
洲。於中女相謂之女。男相謂之男。問命根所¶
觀相。非為男女。是以命根別說耶。答雖有¶
男女命根所觀相。此中說差別。不成男者。不¶
在男女相。所觀相中但有命根。所觀相住¶
膜漸厚有命根。而男女根未成。是謂差別。¶
問云何四洲。答洲者。閻浮提。弗于逮。瞿耶¶
尼。欝單越。是說四洲。於中閻浮提所觀相¶
故。說閻浮提。隨方所觀相三。弗于逮瞿耶尼¶
欝單越。彼壽隨其數。樂其差別有限。展轉¶
有勝問天者。總名二種天。欲生及離欲。此中¶
云何說天。答天者細滑說視欲生。若說欲生者¶
當知不說離欲。欲生天者三種。細滑欲生。說¶
欲生。視欲生。說欲生者。化樂天。彼若染污¶
心。於染污心天女共語言。彼於爾時便成欲。¶
若一染污意者不成欲但觀樂。如此間人捉¶
時歡悅。彼亦如是。不染污意如母女。造化¶
妙境界悅樂於欲。故曰化樂天。視欲生者。他¶
化自在天。彼若共天女各各染著相視。彼於¶
爾時成欲若一染著意不成欲但觀樂。如此¶
間人抱時生樂。不染污意。如是他人。他所¶
化自在故。說他化自在天。問是說視欲生天。¶
云何細滑欲生。答細滑欲生者。兩兩相抱執¶
手。細滑欲生天三種。兩兩欲生。抱欲生。執¶
手欲生。於中兩兩欲生後當說。抱欲生者。炎¶
磨天(炎磨天晉曰時分天也)彼各各染著意。若抱時便成
<pb:KR6a0158_T_003-0027a>¶
欲。一染著者不成欲但歡悅。如此間人相抱¶
生樂。不染著意如他人。夜時時歡喜悅樂¶
故曰炎磨。問云何執手欲生。答執手欲生者。¶
兜率哆天(兜率哆此曰知足)彼天女各各染污¶
意執手爾時成欲。一染著不成欲但歡悅。如¶
此抱時生樂。無染污意如他人。自所有境界¶
知足故說兜率哆。問云何兩兩欲生。答兩兩¶
欲生者。三十三四王地。兩兩共事故。曰兩兩¶
欲生。彼一切欲事。具如前所說。但分別故說¶
兩兩欲生天。如此間人於中三十三天者。在¶
須彌山頂。彼行欲如人。四王者處中。地天者¶
依此地樹山間居。愛樂樂境界。是一切名天¶
行欲。如人間無不淨而有氣。居止轉倍上。是¶
謂欲界天。問云何惡趣。答惡趣者。地獄畜生¶
餓鬼地獄畜生餓鬼。此三是惡趣。此趣惡故曰惡趣。惡者¶
不可愛故曰惡趣。問曰云何地獄。答地獄者。寒¶
熱邊地獄寒地獄熱地獄邊地獄。地獄者不可¶
樂故曰地獄。是無量種今當說。問云何寒地¶
獄。答寒地獄者。了叫喚。不了叫喚。不叫喚。¶
是三相觀相寒地獄。了叫喚。不了叫喚不叫喚。極¶
惡喚呼故曰叫喚。問云何了叫喚。答了叫喚¶
者。阿浮陀。泥羅浮陀。阿波跛。阿浮陀。泥羅浮¶
陀。阿波跛者。此三是了叫喚。阿浮陀者是說¶
數。如摩竭國十芥子倉。各受二十佉梨。滿中¶
其芥子。假使有人百年取一猶可盡。阿浮陀地¶
獄壽不可盡。二升名一阿勒。四阿勒為一獨¶
籠那。十六獨籠那為一佉梨。二十佉梨為一¶
倉。如是至十。阿浮陀地獄壽數。當知餘各轉¶
倍。復次阿浮陀者似癰。阿浮陀地獄中由寒
<pb:KR6a0158_T_003-0027b>¶
身中生似癰故。曰阿浮陀。泥羅浮陀者不似¶
癰。但舉身風吹脹滿故。說泥羅浮陀。阿波¶
跛者。為極寒風所吹。剝身皮肉落急戰。喚阿¶
波跛故。曰阿波跛。此三種了叫喚。問云何不¶
了叫喚。答不了叫喚者。阿吒鵂吒鵂優鉢羅。¶
阿吒鵂吒鵂優鉢羅。此三是不了叫喚。於中¶
阿吒鵂吒鵂者。亦為極寒風所吹。剝身皮肉¶
落。彼不堪苦。或時大方便喚阿吒鵂吒鵂優¶
鉢羅者。極大寒風吹剝身皮肉落。因罪故自¶
體中生鐵鍱纏身。如優鉢羅華。彼以誹謗¶
賢聖人故。墮優鉢羅地獄。常受如是苦。問云¶
何不叫喚。答不叫喚者。拘牟陀須。揵緹伽分。¶
陀利伽。波曇摩。此四是不叫喚。而極寒風¶
吹身脹滿。使身如拘牟陀須揵緹伽分陀利¶
伽波曇摩。受困苦極呻吟住。彼以誹謗賢聖¶
人故。墮彼四種地獄。一切時受無量苦。是¶
一切天寒地獄。處在四洲間。著鐵圍大鐵¶
圍山底。仰向居止在闇中。寒風壞身體。大火¶
所然。身如燒竹[竺-二+韋]林聲爆各爆相觸生¶
想。亦復有餘眾生於中受苦。彼一切謗毀賢¶
聖故。受如是苦。如世尊說偈。¶

#+BEGIN_VERSE
「　泥羅浮有百千
　阿浮陀三十五¶
　是聖惡趣地獄
　口及意惡願故
#+END_VERSE
」¶

是謂寒地獄。問云何熱地獄。答熱地獄者。有¶
主治少主治無主治。此三相觀觀相有主治¶
少主治無主治。主治者是拷掠。此多為眾生¶
所治。或不多為所治。或自治。或由罪自生。¶
或離眾生方便受大苦。問云何有主治。答有¶
主治者。活行黑繩。活行黑繩此三是有主治。
<pb:KR6a0158_T_003-0027c>¶
活地獄者。獄卒以利刀斧。解剝剉斬罪眾生。¶
如斬剉羊頭。皮肉解散已。彼罪緣未盡以冷¶
風吹還生如故。復因惡罪手自然生鐵爪。鋒¶
利猶若刀刃。形如半月。各各生怨結意彼曾¶
逼迫我。我今復逼迫。由此生恚。更相爴截也。¶
如刈竹[竺-二+韋]。彼於此間結恨心死故生彼中。黑¶
繩地獄者。挓罪人著地。以黑繩拼段段斫¶
截。彼於此間以刀斫眾生故生彼。復次以熱¶
赤銅鐵鍱。纏身骨破髓血流出。彼於此間以¶
鞭杖加眾生及出家。不精進受著信施衣故。¶
生彼極大暗冥苦烟熏。倒懸身使噏烟。彼於¶
此間以烟熏穴居眾生故。行地獄者行列罪¶
眾生。如屠肆者。截手足耳鼻及頭。本為屠¶
兒故受如此苦。復次熱鐵地駕鐵火車。獄卒¶
乘之張眼[口*戒]喚叱叱使走。從於此間乘象¶
馬比驅。使疲勞故墮彼中。婬犯他妻。驅上劍¶
樹自然火然。受如是苦。是謂有主治地獄。獄¶
卒者以行緣故。不被火燒。行報者不可思。問¶
云何少主治地獄。答少主治者。眾合大哭鐵¶
檻。眾合大哭鐵檻。此三是少主治地獄。眾¶
合地獄者。罪眾生畏地獄卒。無量百千走入¶
山間。入已前後自然生火遮彼。為火前後遮¶
已。兩兩山自合如磨。由此故血流如河。骨¶
肉爛盡。彼於此間喜磨眾生為首。復次火燒¶
火鐵臼。以杵擣百年。彼以罪緣故命不盡。¶
彼於此間以臼擣殺蚤虱。及齧殺故。大哭¶
地獄者。大鐵山遍火然。四絕無行處。惡獄卒¶
無慈。瞋恚言欲何所趣。無事與事。以火燒¶
鐵杵擊破其頭。彼於此間困苦萬民故生
<pb:KR6a0158_T_003-0028a>¶
彼中。鐵檻者。火鐵然地。驅罪眾生使¶
中熬令熟。熟已復驅出。為惡狗所食食肉盡。¶
風吹使生還復如故。復已還驅使入。彼於此¶
間養蠶煮炙故生彼中。是謂少主治。問云何¶
無主治。答無主治者。哭炙無缺。哭炙無缺¶
者。此三是無主治。哭地獄者。火熾然鐵似如¶
龜甲。處極狹迮。各盛在中以鐵蓋覆。受如此¶
極苦。彼於此間焚燒曠野。及薰燒穴居眾生¶
故生彼中。炙地獄者。大鐵山火焰相搏。以¶
鐵丳鏟之。周匝倚炙。一面適熟。鏟自然轉¶
反覆顛倒。彼於此間貫刺殺人故生彼中。無¶
缺地獄者。鐵地周匝火然。縱廣百由旬。四門¶
如城。以銅薄覆上。炎炎相續。罪眾生在中¶
積聚如薪。炎無罣礙。燋爛其身受苦無缺。彼¶
於此間殺父母真人。惡意向佛使血出鬪亂¶
眾僧。及作增上十不善業迹故生彼中。是謂¶
無主治。問云何邊地獄。答邊地獄者。所在¶
處水間山間及曠野。獨一受惡業報。是謂邊¶
地獄。問已說地獄。云何畜生。答畜生者。陸水¶
空行。一切無足二足多足。陸行水行空行。此¶
三是畜生。陸行者。象馬牛羊驢騾駱駝為首。¶
水行者。魚摩竭失收摩賴為首。空行者。鳥及¶
蚊蚋為首。一切無足二足多足。無足者蛇為¶
首。二足者鳥為首。多足者牛馬蜂及百足為¶
首。彼一切種種大罪業行生彼中。是謂畜生。¶
問已說畜生。云何餓鬼。答餓鬼者。無財少財¶
多財。無財少財多財者。此三種是餓鬼。問¶
云何無財。答無財者。炬針臭口。炬口針口臭¶
口。是三種無財。炬口者。合口猛火炎從口出
<pb:KR6a0158_T_003-0028b>¶
自燒。如野火燒多羅樹。彼於此間多行慳貪¶
故生彼云何名。針口者。腹大如山谷。咽如針¶
孔。設得豐饒食而不得食。臭口者。口爛腐¶
臭。如糞廁自噫氣臭。無腹不得食受大苦。是¶
謂無財。問云何少財。答少財者。針毛臭毛[癭-女+瓦]。¶
針毛臭毛[癭-女+瓦]者。此三種是少財。彼或時少得¶
不淨物故說少財。針毛者。毛極堅長頭利如¶
針覆身。遍滿自體節節相離。行來甚難毛還¶
自刺。如利箭射鹿。受極大苦。或時少得食。¶
臭毛者。毛極臭覆身。更互自刺體。身臭風發¶
惱生。瞋恚自拔毛。受如此苦。[癭-女+瓦]者。自罪業¶
報生[癭-女+瓦]。還自決破膿血流出。取而食之。是謂¶
少財。問云何多財。答多財者棄。失大勢。棄失¶
大勢此三種是多財。棄者若宿命施故得殘。¶
彼終身祭祠得。由此故得樂。失者。街巷四道¶
所遺落者。彼終身得。由此故得樂。大勢者。夜¶
叉羅剎庳舍遮。夜叉羅剎庳舍遮。此三種¶
是大勢。彼境界如天。宿命福德故。或得妙食。¶
食已無量餓鬼圍繞相見生苦。如人在獄見¶
親生苦。彼亦如是圍繞生苦。由此苦故食化¶
為膿。受如是苦是謂大勢。彼畜人天形。是¶
餓鬼畜形人形天形。隨其業故。是謂欲界。問¶
已說欲界。云何色界。答色界者。有喜無喜¶
護。色界者無欲。但由禪除恚故。得妙色如¶
煉真金。是界有喜無喜離苦樂是護。喜俱樂¶
故曰有喜。離喜不喜俱樂故曰無喜。是離苦¶
息樂如馬息駕。問云何有喜。答有喜者。有¶
覺無覺少觀。俱觀故說有覺。離覺故說無¶
覺。少有觀故說少觀。樂者離是說禪。於中有
<pb:KR6a0158_T_003-0028c>¶
覺者是初禪。無覺者是二禪。少觀者是初中¶
間。習此禪生色界中。說眾生為說界。說界¶
為說禪。問誰習有觀禪生。答有覺者。梵富¶
樓。梵迦夷。梵波產。習有覺禪生彼中。梵富樓¶
梵迦夷梵波產。此三種是有覺。軟中隨其生。¶
大梵者。由少觀生。覺觀義前已說。問云何無¶
覺。答無覺者。少光無量光光曜。覺習無覺¶
喜樂相應禪。是生三種天。少光無量光光¶
曜。此想或是假想或因想。復次少光者。語¶
言時口出少光。光少故說少光。光多故說無¶
量光。淨光無邊故說光曜。問已說有喜。云¶
何無喜。答無喜者。少淨無量淨遍淨。覺習無¶
喜樂相應禪。是生三種天。少淨者。是不多¶
名。此少方便相應禪。生少淨天受樂。亦少中¶
方便。生無量淨天。上生遍淨天。問已說無喜¶
樂。云何護。答護相應三種。一有想。二無想。¶
三覺意想應。彼護者。果實無想淨居。修習¶
護樂相應禪。生彼中故說護。是三種果實天¶
無想天淨居天。於中果實者。修習微中上第¶
四禪生果實。無想者。滅想故生無想。彼滅¶
痛想識。以無欲想故俱滅。惟有色陰行陰¶
少入生想便死。問云何淨居。答淨居者。善¶
現善見淨。善現善見淨。此三種是淨居。淨居¶
者。諸煩惱盡居。問五淨居地。今何以說三。¶
答淨者無煩無熱色究竟。無煩無熱色究竟¶
者。此三是淨想。作經者意欲爾。問已說色¶
界。云何無色界。答無色者。前修中已說。彼於¶
是間修習正受。生無色界。是道及果俱說。¶

依品第二真度說竟。
<pb:KR6a0158_T_003-0029a>¶

問已說陰界。云何為入。答入者。細滑度解脫¶
入。細滑入度入解脫入。此三是入相。入者¶
依如天廟。問彼為誰入。答德惡入。於中解脫¶
入者。是德所依。度入者。是惡所依。細滑入者¶
俱所依。染污意生惡。淨意生德。問云何細滑¶
入。答細滑入者。近境界不近境界無境界。細¶
滑入是近境界不近境界無境界。境界者是¶
緣處。隨其緣行是彼境界近緣。說近境界。不¶
近緣說不近境界。無緣說無境界。問云何近¶
境界。答近境界者。鼻舌身入。鼻入舌入身¶
入。是三近境界。香至鼻聞不至不聞。雖有華¶
極遠。但香離華來至鼻聞。香者性色。是以因¶
北風香至南不至北。是以香離華來至鼻聞。¶
味亦如是。著舌知味不從器不從手。細滑亦¶
如是。身根所覺是八種。堅軟輕重麁澁寒熱。¶
由彼彼種細滑而後覺。是故彼三近境界。問¶
云何不近境界。答不近境界者。眼耳意入。眼¶
入耳入意入。是三不近境界。問眼亦近見少¶
不逼境界。耳亦如是。蚊在耳中亦聞聲。意是¶
無色。云何知不近境界。答以是故說不近境¶
界。若不逼則受境界。問不近境界為齊幾何。¶
答此中無齊限。或有四十千俞旬見日月。或¶
不見。或一俞旬見色。或十里。隨其根力。以¶
是故說不近境界。不說遠。但不逼受境界。非¶
以物至見處見。離而後見。耳亦如是。非以¶
逼近故得聞。蚊雖在耳中不至聞處。此亦隨¶
其根力聞聲。意者無色。彼無近遠是以說不¶
近境界不說遠。問云何無境界。答無境界者¶
外已受。他受及不受。外者無境界。色聲香味
<pb:KR6a0158_T_003-0029b>¶
細滑法。於此法中假名外。是已受他受及不¶
受。此無境界。但為他境界。此五境界無緣。而¶
他所緣法當分別。是亦多無境界。故說無境¶
界。問已說細滑入。云何度入。答度入者。一¶
處因不正因無因說。一處因說。不正因說。無¶
因說。此三義無量。而略說是三度入。於中一¶
處因說者言。如因陀羅幢眾人所舉來。於¶
中一說者。於調達持來。彼亦在中。但非獨調¶
達於此事應說眾而說一。一處因說亦如是。¶
三事合成義。或宿命業。或現所作。或由他¶
恩。如是三事成義唯說一。不正因說者言。¶
如此因陀羅幢。有人說非一人所持。來亦非¶
二。此中雖有因但不正。無因說者言。如是¶
因陀羅幢。無所因而來。問云何一處因。答¶
一處者。業自他功夫。一說已所作者有二種。¶
或宿命所作。或現所作。於中若宿命所作者¶
是名業。或復有說。天作者。如是三種成義。如¶
前說。如是三種義。或說業者。或說功夫。或說¶
他恩。一處者唯說業。彼負他功夫。不知恩義。¶
不可與從事。若我本所作求以不求。會當¶
自得。一處說者有如是咎。問云何不正因。答¶
不正因說者。眾生法俱根因想說。不正因說。¶
三種眾生法。俱眾生及法根因想。好惡眾生¶
所作。或復說法所作。或說眾生及法所作。是¶
不正因說三種。但非眾生作。非法作亦非俱。¶
問云何眾生根因想。答眾生者。梵伊攝披羅。¶
謂駛耨說。說者眾生作世間。梵造化主。伊¶
攝披羅造化主。謂駛耨造化主。無慧者謂爾。¶
言梵造化者。說梵天造虛空。虛空造風。風造
<pb:KR6a0158_T_003-0029c>¶
水地。水地造丘山草木。如是有世間。彼一¶
切有過。所以者何。若梵天造空及地者。彼住¶
何處。造此空及地。若即住中造者。是義不然。¶
如是有過。如攝披羅謂駛耨。亦如是。問云何¶
法。答法者。時氣自然作。時作氣作自然作。此¶
三說法根因。於中言時者。¶

#+BEGIN_VERSE
「　時節生一切
　一切時節熟¶
　一切時所壞
　一切世時作
#+END_VERSE
」¶

此說有咎。如前一處說中。可求者不求。若不¶
可求求。得者。是時作行非作。莫言有過。所以¶
者何。時者空若空。造物者義不然。如是皆有¶
過。¶

#+BEGIN_VERSE
「　氣亦不能造
　氣者無有情¶
　是謂事無事
　氣無有此命¶
　自然亦如是¶
　自然若生
　非自然義
#+END_VERSE
」¶

若無者非因。苦無因生一切。生亦如是自然¶
何差降。若有常者彼何咎。非有常敗壞。如是¶
比過。莫言有咎。問云何無因。答無因者性偶¶
無。說無因者。是三種說。性說偶說無說。性者¶
言萬物性中生非因他。所以者何。如棘刺利¶
無能利者。如是一切說偶者。言萬物偶生。如¶
大水泉源草墮中合在一處。說偶爾。彼偶風¶
來。或吹東西南北。萬物生亦如是。說無者言¶
審爾。此中一切無所有。云何生由何生何處生。¶
此非有所有。彼一切說有咎。所以者何。若萬¶
物性應生者。生萌芽時。不須作田業。亦不¶
須溉灌。若無此事萌芽終不生。是以萬物¶
非性所生。如是一一當止。問已說度入。云何
<pb:KR6a0158_T_003-0030a>¶
解脫入。答解脫入者。想禪博聞。想禪博聞。此¶
三是解脫入。解脫者滅惡彼解脫。此三入依¶
是得解脫。想者是緣義。依此佛辟支佛聲聞¶
得解脫。禪者如第一品已說。當觀此義。亦依¶
彼得解脫。問云何博聞。答博聞者說聽誦。¶
說者如所聽。聽者聽如所說。誦者如所聞¶
誦。問博聞者前多聞已說。契經阿毘曇律。此¶
中有何異。復說說聽誦。答前三種多聞。應¶
三種受。說時受。聽時受。誦時受。世尊弟子¶
四種。有真諦處成有施處。或有止處。或有¶
慧處。成彼是方便。聽真諦故得解脫。施處說¶
止止處從禪慧處從誦。是謂解脫處。此三法¶
度正觀無罣礙。意欲令見其真漸次得解¶
脫。得解脫故。慧者學世尊法。¶

依品第三真度說竟。¶
《三法度論》卷下